<html>
    <body>
<h1>Melisa Yurdakul</h1>
<p>Merhaba,ben Melisa.</p>
<p>İstanbu Teknik Üniversitesinde Peyzaj mimarlığı öğrencisiyim.</p>
<p>Hobilerim arasında film izlemek, kitap okumak ve yoga yapmak var.</p>

<ul>
    <li>
        <a href="#1">Sevdiğim Filmlere Git</a>
    </li>

    <li>
        <a href="#2">Sevdiğim Kitaplara Git</a>
    </li> 
</ul>


<h2> <a name="1"></a> SEVDİĞİM  FİLMLER</h2>

<ol>
        
        <li> <strong>Şeytanın Avukatı</strong> </li> 

        <p>Film başarılı bir avukat olan Kevin Lomax'in (Keanu Reeves), zengin iş adamı John Milton (Al Pacino) ile tanıştıktan sonra garipleşen hayatını konu alır. Avukat Kevin Lomax, işinde başarılı olmayı o kadar ciddiye alır ki müvekkillerinin suçlu olduğunu bilse dahi onları adaletin elinden kurtarmayı başarır.</p>
<a href="https://www.imdb.com/title/tt0118971/" 
    target="_blank" >
     <img src="https://2.bp.blogspot.com/-VMcKPzGKIHc/XMljUHbYA9I/AAAAAAAAECo/0IJfAirQU0UWfjaUBj5LX2vWK181S8b5QCLcBGAs/s1600/%25C5%259Feyt.jpg" alt="Şeytanın Avukatı" 
        style="width:500px;height:800px;" >
</a>

        <li> <strong>Büyük Budapeşte Oteli</strong></li> 

        <p>Büyük Budapeşte Oteli 20. yüzyılın başlarında iki savaş arasındaki dönemde geçmektedir. Hikayede, Avrupa'nın hayali Zubrowka şehrinde bulunan Büyük Budapeşte Oteli'nin ihtişamlı dönemine tanık oluyoruz. Gustave H, otelin işleyişini büyük bir profesyonellikle idare eden, müşterilerini dahi en ince ayrıntılarına kadar tanıyan bir konsiyerj görevlisidir. Bir gün otele bellboy ve komi görevlisi olarak Zero Mustafa adında genç bir adam gelir ve kısa zamanda aralarında yakın bir arkadaşlık başlar. İkili birbirlerinin sırdaşı olurken yaşadıkları şehir de büyük bir savaşa doğru sürüklenmektedir. Bu esnada Gustave'ın yaşlı sevgilisi Madame D. esrarengiz bir şekilde hayata veda eder, ikili Madame D.'ye veda etmek için yola çıkar. Bir asilzade olan Madame D.'nin şatosuna vardıklarında miras bölüşümünün yapıldığı toplantıya denk gelirler. Madame D., Gustave'a miras olarak paha biçilmez bir Rönesans tablosu bırakmıştır ve bunun açıklanmasıyla aile içerisinde büyük bir karmaşa çıkar. Bu andan itibaren belalarla dolu bir maceraya atılan Gustave ve Zero, gerçeklerin peşinde koşarken dışarıda da bir çağ değişmektedir…
        Wes Anderson'ın Moonrise Kingdom filminden sonraki yeni çalışması olan filmin bol yıldızlı kadrosunda Ralph Fiennes, Saoirse Ronan, Bill Murray, Jude Law, Edward Norton, Léa Seydoux ve Owen Wilson gibi isimler yer alıyor.</p>
          
     <img src="https://cdn.oggito.com/images/full/2015/8/buyukbudapesteoteli.jpg" alt="Büyük Budapeşte Oteli">
   
        <li> <strong>Zindan Adası</strong> </li> 

        <p>Shutter Island, 2010 yapımı Martin Scorsese filmi. Dennis Lehane'nin Shutter Island adlı romanından beyaz perdeye uyarlanmıştır. Martin Scorsese ve Leonardo DiCaprio, bu filmle birlikte 4. kez aynı yapımda birlikte çalışmıştır (Daha önce bu ikilinin beraber çalıştıkları filmler; Gangs of New York (2002), The Aviator (2004) ve The Departed (2006)'dır). Aralık 2007'de, Mark Ruffalo, Ben Kingsley ve Michelle Williams'ın filmin oyuncu kadrosuna katıldığı açıklanmıştır. Film 1954 yılında geçmektedir. Ashcliffe adası, Amerika Birleşik Devletleri'nin en tehlikeli akıl hastalarının kapatıldığı bir akıl hastahanesi olarak bilinmektedir. Ancak hastanedekilerden bazılarının akıl hastası olmadığı, C bloğu olarak geçen bölümdekilerin tamamının ülkenin rejiminin ideolojisine karşı gelen kişilerden oluşması ve onlara tüyler ürpertici deneysel yaptırımlar uygulanması; Amerika Birleşik Devletleri'nin, yönetimiyle özellikle ilgilendiği hastaneye bakış açısını değiştirecek niteliktedir.</p>
    <img src="https://upload.wikimedia.org/wikipedia/tr/thumb/b/b2/Zindan_Adas%C4%B1_film_posteri.jpg/220px-Zindan_Adas%C4%B1_film_posteri.jpg" alt="Zindan Adası"
           style="width:500px;height:800px;">

</ol>



<h2> <a name="2"></a> SEVDİĞİM KİTAPLAR</h2>
<ol>
        <li> <strong>Tembellik Hakkı</strong> </li>
        <p>Özel mülkiyetin hâkim olduğu toplumlarda "çalışma" katı bir "zorunluluk" kapsamında gerçekleşir. Kapitalizm, çalışanların bedenini olduğu kadar zamanlarını da satın almıştır. Oysa insanın çalışmamak, yaşamını sürgit kılmak için zahmete girmemek gibi bir içgüdüsü vardır; bu içgüdünün adı "tembellik"tir. Tembellik, çalışmanın kutsallaştırıldığı toplumlarda hakir görülür, aşağılanır. Tembellik Hakkı, çalışmanın sarsılmaz bir değer haline getirildiği toplumların eleştirisini sunuyor; tembelliğin bir başıboşluk yahut aylaklık olmadığını öne sürerken, ütopik özleminin odağına özgürlüğü koyuyor: İnsanlığın kadim özlemi olarak zorunlulukların alt edildiği, insanın kendini tekrar bulduğu, özel mülkiyet hapishanesinin duvarlarının yıkıldığı, devletin ve diğer baskı araçlarının ortadan kalktığı bir toplumsal ve bireysel varoluşa işaret ediyor... Karl Marx'ın damadı Paul Lafargue'ın kaleme aldığı Tembellik Hakkı, Komünist Manifesto yahut Kapital gibi kendi alanında klasik haline gelen metinlere benzer bir şekilde, yayımlandığı tarihten bu yana hâlâ büyük bir ilgiyle okunuyor</p>
        <li> <strong>Muhteşem Gatsby</strong> </li>
        <p>Jay Gatsby “Amerikan Rüyası”nın bir kahramanıdır, başlangıçta nasıl zengin olduğu bilinmeyen sonrasında ise bu zenginliğe bir kadın uğruna yasa dışı yollardan ulaştığı anlaşılan bir adamdır. Fakat bu zenginlik ona, zengin olarak doğmuş insanların sahip oldukları ayrıcalıkları vermez, o görkemli hayat, o büyük servet aslında sadece bir yüktür.
        Muhteşem Gatsby, anlatımdaki zenginlik ve ele aldığı hikaye ile tüm zamanların en iyi romanlarından biri olarak gösteriliyor. Fitzgerald okuruna şu mesajları vermek ister gibidir: “Amerikan Rüyası çökmüş, alt sınıf hızla yükselmiş ve ihtişama yenik düşmüş, üst sınıf ise koskoca bir boşluğun ve ikiyüzlülüğün kıskacında kimliğini yitirmiştir.”</p>

        <li> <strong>Kendine Ait Bir Oda</strong> </li>
<a href="https://www.goodreads.com/book/show/15731662-kendine-ait-bir-oda?ac=1&from_search=true&qid=IXzhr7S17l&rank=2"
        target="_blank">siteyi ziyaret edin</a> 
        <p>Bu eserde Woolf toplumsal cinsiyetin etkilerini inceler, parasız ve kendi odalarının olmadığı bir yerde, kadınların yaratıcılıklarını ve dehalarını özgürce sergileyemeyeceğini iddia eder. Virginia Woolf iddiasını örneklendirmek için hayali bir karakter yaratır: Shakespeare’in kız kardeşi. Bu karaktere Shakespeare’inki kadar büyük bir yetenek verir ama bu bir başarı hikayesine dönüşmez. Tam aksine içinde yaşadığı erkek egemen dünyada dehasını ifade edemez. Feminist edebiyatın önemli figürlerinden olan yazarın erkek egemen dünyaya başkaldırışının ve kadının özgürlüğünün ekonomik özgürlükten geçtiğinin altına çizen eseri, okunmalı!</p>
</ol>
       

    </body>
</html>